# ADR 01: Рефакторинг структури проєкту для покращення Scalability та Maintainability

## Context

Застосунок був розроблений як мініпроект для відбору, зосереджений на швидкій реалізації базової функціональності. Внаслідок обмежених строків і вимог, структура проєкту не була ретельно продумана, а рішення приймалися на користь швидкості розробки, а не довгострокової підтримуваності.

У разі подальшого розвитку проєкту як повноцінного застосунку, критичними нефункціональними якостями є масштабованість (Scalability) та підтримуваність (Maintainability). Поточна архітектура гальмує розширення функціоналу, підтримку та тестування.

---

## Decision

Я вирішив провести структурний рефакторинг застосунку з метою підвищення масштабованості та підтримуваності. Це включає:

### Перехід до структурної організації за функціональністю:

- Компоненти і логіку групуємо за фічами (features).
- Великі компоненти ділимо на підкомпоненти.

### Перехід на синтаксис Redux Toolkit 2.0:

- Використання нового API для визначення редьюсерів (включно з асинхронними) у `createSlice`.
- Централізоване зберігання всіх редьюсерів у межах одного slice-файлу.
- Відмова від `createAsyncThunk` на користь інтеграції асинхронних редьюсерів безпосередньо у `createSlice`.

---

## Rationale

- **Scalability**: нова структура дозволяє ефективніше масштабувати проєкт без хаотичного росту залежностей.
- **Maintainability**: централізація логіки в одному місці робить код менш розпорошеним і легшим для підтримки.
- **Consistency**: використання сучасного синтаксису RTK 2.0 уніфікує підходи до написання логіки стану.
- **Best practices**: структура за фічами та новий RTK-синтаксис є рекомендованими підходами у сучасних SPA.

---

## Status

`Proposed`

---

## Consequences

### Позитивні:

- **Покращена масштабованість**: структура дозволяє легше додавати нові фічі.
- **Єдина точка роботи з логікою стану**: усі редьюсери — включно з асинхронними — зберігаються у slice-файлах.
- **Краща тестованість**: менші незалежні частини коду легше перевіряти.
- **Менше boilerplate**: новий синтаксис RTK 2.0 зменшує обсяг шаблонного коду.
- **Краще onboard-інг для нових розробників**: однаковий підхід у всіх частинах проєкту.

### Негативні:

- **Зростання складності структури**: нові рівні абстракції можуть спочатку ускладнити розуміння проєкту.
- **Час на рефакторинг**: необхідно виділити значний час на перебудову логіки та структури.
- **Збільшення розміру slice-файлів**: централізація всіх редьюсерів може зменшити читабельність.
- **Потреба у вивченні RTK 2.0**: треба час, щоб адаптуватися до нової парадигми, що може сповільнити розробку на першому етапі.
